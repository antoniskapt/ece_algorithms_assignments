# **Assignment 02**

Η αναφορά δεν πρέπει να υπερβαίνει τις 4 σελίδες.

## **Πρόβλημα 1**

Θεωρήστε ότι έχετε ένα δίκτυο υπολογιστών το οποίο αναπαρίσταται από έναν γράφο $G=(V,E)$ όπου οι κόμβοι αναπαριστούν συσκευές και οι ακμές αναπαριστούν τις συνδέσεις μεταξύ των συσκευών. Κάθε ακμή $(u,v)$ έχει ένα βάρος το οποίο εκφράζει την πιθανότητα $p_{uv}$ ένα πακέτο το οποίο στέλνεται από τη συσκευή $u$ θα φτάσει στη συσκευή $v$ χωρίς να χαθεί. Θεωρείστε πως αυτές οι πιθανότητες είναι ανεξάρτητες. Έστω πως θέλουμε να στείλουμε ένα πακέτο από τη συσκευή $s$ στη συσκευή $t$.
Δώστε τον ψευδοκώδικα ενός αλγορίθμου που βρίσκει τη διαδρομή από τη συσκευή $s$ προς τη συσκευή $t$ με τη μέγιστη πιθανότητα επιτυχούς αποστολής. Ο αλγόριθμος πρέπει να έχει τον ίδιο χρόνο εκτέλεσης με αυτόν του Dijkstra. Εξηγήστε γιατί ο αλγόριθμός σας είναι σωστός.

## **Πρόβλημα 2**

Μια αλυσίδα fast food πρόκειται να ανοίξει μια σειρά από εστιατόρια κατά μήκος της Εγνατίας. Οι n πιθανές τοποθεσίες έχουν αποστάσεις από την αρχή της Εγνατίας σε αύξουσα σειρά $m_1,m_2,\ldots,m_n$ σε μέτρα. Το προσδοκώμενο κέρδος από το άνοιγμα ενός εστιατορίου στην τοποθεσία $i$ είναι $p_i$, $i=1,2,\ldots n$. Σε κάθε τοποθεσία η αλυσίδα μπορεί να ανοίξει μόνο ένα εστιατόριο. Επιπλέον, δύο εστιατόρια πρέπει να απέχουν μεταξύ τους τουλάχιστον $k$ μέτρα. Χρησιμοποιώντας τη μέθοδο του δυναμικού προγραμματισμού:

1. Περιγράψτε τα υποπροβλήματα και δώστε τον ψευδοκώδικα του αλγορίθμου που υπολογίζει το μέγιστο προσδοκώμενο κέρδος.
1. Περιγράψτε γιατί ο αλγόριθμος αυτός είναι σωστός.
1. Αναλύστε τον χρόνο εκτέλεσης του αλγορίθμου.
